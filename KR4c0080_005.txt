# -*- mode: mandoku-view; -*-
#+TITLE: 唐劉蛻集
#+DATE: 2015-09-11 08:37:57.133506
#+PROPERTY: ID KR4c0080
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0189-005唐劉蛻集-卷第五.
<pb:KR4c0080_SBCK_005-1a>¶
唐劉蛻集第五卷¶
　　上禮部裴侍郞書¶
　　與韋員外書¶
　　移史館書¶
　　與京西幕府書¶
　　　上禮部裴侍郞書¶
臨其事不能苟有待而先自請者閣下以¶
<pb:KR4c0080_SBCK_005-1b>¶
爲難乎&KR1036;功論美近乎謟飾詞言巳近乎¶
私低陋摧伏近乎鼠竊廣博張引近乎不¶
敬鉤深簡尚則畏不能動乎人偕儷相比¶
又畏取笑乎後情志激切謂之躁詞語連¶
綿謂之續(一作/俗)夫臨其事而自言者其難¶
如此也然不有聽者之明言者無病則固¶
當背惶踖踧(文苑/作株)俟乎知者而自知也用¶
<pb:KR4c0080_SBCK_005-2a>¶
者而自用也安能持一言於巳難之時者¶
哉然或不得巳而言之者亦將自言而巳¶
矣又豈敢因其時而遽言大體哉蛻少時¶
不知小人通生有自可之事樹之爲梔茜¶
種之爲榖粟賈於市釣於江亦以(亦以一/作棄)¶
老也無何羅絡舊簡附會時律懷筆啓(一/作)¶
(譽)於縉紳家十二三年矣謂丱而習之齓¶
<pb:KR4c0080_SBCK_005-2b>¶
而成基壯而歷級乗時無難梗寒苦之疲¶
今者欲三十歲矣所望不過抱關輸力求¶
粟養親而巳何者家在九江之南去長安¶
近四千里膝下無怡怡之助(一作/趣)四海無¶
強大之親日行六十里用半歲爲徃來程¶
歲須三月侍親左右又畱二月爲乞假衣¶
食於道路是一歲之中獨餘一月在長安¶
<pb:KR4c0080_SBCK_005-3a>¶
王矦聽尊媒妁聲深况有疾病寒暑風雨¶
之不可期者雜處一歲之中哉是風雨生¶
白髪田園變荒蕪求抱關養親亦不可期¶
也及今年冬見乙(一作/丁)酉詔書用閣下以¶
古道正時文(一作/聞)以平律校郡(一作/羣)士懷¶
才(一作/道)負藝者踴躍至公蛻也不度入春¶
明門請與八百之列負階待試嗚呼蛻也¶
<pb:KR4c0080_SBCK_005-3b>¶
材不良命甚奇時來而功不成事修而名¶
不副將三十年矣今而復閣下進之蛻亦¶
得以至公進閣下退之蛻亦得以至公退¶
進退者由閣下也未可知也干瀆尊嚴敢¶
忘僇辱情或須露豈曰圖私不然則蛻也¶
豈敢蛻再拜¶
　　　與韋員外書¶
<pb:KR4c0080_SBCK_005-4a>¶
蛻性甚(性甚一/作雖)冥頑識不及高嘗以當今¶
由文學求用遲其顯遇在執事未知如何¶
蛻輙自愛而庶幾不惑也故進不暇視地¶
食不及卒哺起居不忘於文竆泰不忘於¶
文雖分不出(出下一本/有其字)畛實愛且專也執¶
事以爲愛乎未也蛻爲人子二十二(一作/六)¶
年唯初七年持瓦石爲俎豆戲其餘卒不¶
<pb:KR4c0080_SBCK_005-4b>¶
離前之志也執事以爲專乎未也伏念方¶
今人人自謂力然沛若有餘今日以執事¶
如重星輪月爭下堂而觀之畏巳後耳宜¶
乎人之心適在徃越而使去有人正從越¶
來執(執下一本/有事字)車而問於路執事以爲可¶
教與否如曰吾幸知其徑途安得勿教則¶
執事正可以其手呼而指畫也果遇他人¶
<pb:KR4c0080_SBCK_005-5a>¶
以其有徃而猶不逆則蛻云所愛而專者¶
有謁執事之餘勇也深如此而已可則道¶
合而服從不可則道異而更學¶
　　　移史館書¶
蛻早懷忿&KR1264;常有所欲言而卒不得發今¶
雖蠱惑病妄猶將自復其意况逢足下以¶
中正許身以仁義自任者乎伏以釋氏之¶
<pb:KR4c0080_SBCK_005-5b>¶
疾生民也比虞禹時曷嘗在洪水下比湯¶
與武王時曷嘗在夏政商王下比孔子孟¶
軻時曷嘗在禮崩樂壞楊墨邪道下然而¶
聖主賢臣欲利民而務其民害如此其勤¶
也今釋氏夷其體而外其身反天維(一作/性)¶
而亂中正(一本有/者字)自晉以來相率詭恠而¶
狂之半天下而化其衣冠苟未徃者不其¶
<pb:KR4c0080_SBCK_005-6a>¶
(一作/自)欺亦不資其生矣聖人之教棄不相¶
守幾數百年唐初有天下以爲刑政禁民¶
乗間作詐僞以欺刑政果所不能公禁之¶
也故寖䕶其事以愚其民爲殃罪疾苦隨¶
所作詐僞而及諸身也是(一作/其)欲教化固¶
(一作/因)天下之心以助行政教化之一道耳¶
今天子聰明以爲中正衣冠之所棄則刑¶
<pb:KR4c0080_SBCK_005-6b>¶
政教化亦無所取故絕其法不使汙中土¶
未半年父母得&KR0674;子夫婦有家室是以復¶
出一天下(天下一/作家)也僕故謂其功業出禹¶
湯武王孔子孟軻之上萬萬不類然而洪¶
水開則有禹貢商周平亂則有誥誓孔子¶
孟軻則至今歌誦之足下以文用於時爲¶
百家所託善惡焉其不爲則巳若爲之斯¶
<pb:KR4c0080_SBCK_005-7a>¶
其時也勿疑夫立言者不惟能言亦欲言¶
得其時得其時不汚若奚斯史克者也無¶
其時雖多述前事猶有譏焉僕早傳古學¶
身處草埜知其時而無位敢言又竊見足¶
下未有其意故以移云(一作/私焉)¶
　　　與京西幕府書¶
漢武帝聞子虚賦初恨不與相如同時旣¶
<pb:KR4c0080_SBCK_005-7b>¶
而復喜其人之在世也若然者居蓬蒿而¶
名聞於天子富貴固不足疑其來爵土固¶
不足畏其大今按其本傳云官則止於使¶
者居家初則甚貧嗚呼有才如相如有好¶
才如武帝然而不達者蛻知之矣於時武¶
帝以四境爲心中國耗弱爵土酬於謀臣¶
金帛竭於戰士雖念一篇之子虚固不能¶
<pb:KR4c0080_SBCK_005-8a>¶
減十夫之口食宐矣蛻也生値當時天下¶
無事以文爭勝得居第一獨蛻居家甚困¶
白身三十過於相如者葢無人先聞子虚¶
於天子今又不然使有聞之於今藩翰大¶
臣則其人自不廢棄老死者也嗚呼時異¶
矣事古矣相如之時雖遇天子不能致富¶
貴于今之時遇藩翰大臣則足以叙材用¶
<pb:KR4c0080_SBCK_005-8b>¶
伏惟執事以文學顯用士之得失無不經¶
于心謂小子之言何如哉¶
唐劉蛻集第五卷¶
