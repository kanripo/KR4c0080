# -*- mode: mandoku-view; -*-
#+TITLE: 唐劉蛻集
#+DATE: 2015-09-11 08:37:56.975622
#+PROPERTY: ID KR4c0080
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0189-001唐劉蛻集-卷第一.
<pb:KR4c0080_SBCK_001-1a>¶
唐劉蛻集第一卷¶
　　文泉子集序¶
　　　憫禱辭¶
　　弔屈原辭三章¶
　　　　哀湘竹¶
　　　　下凊江¶
　　　　招帝子¶
<pb:KR4c0080_SBCK_001-1b>¶
　　禺謗¶
　　　文泉子集序¶
於西華主之降也其三月辛卯夜未半埜¶
水入廬漬壞簡筴旣明日燎其書有不可¶
玩其辭者噫當初不敢自明其書十五年¶
矣今水之來冦余命也巳矣故自褐衣以¶
來辛卯以前&KR0053;其微詞屬意古今上下之¶
<pb:KR4c0080_SBCK_001-2a>¶
間者爲外内篇焉復&KR0053;其怨抑頌記嬰於¶
仁義者雜爲諸篇焉物不可以終雜故離¶
爲十卷離則名之不絕故授之以爲文泉¶
泉之時義大矣哉葢覃以九流之文㫖配¶
以不竭之義曰泉崖谷結(一作/枯)珠璣昧則¶
將救之雲雷亢粢盛乾則將救之予豈垂¶
之空文哉自辛卯迄甲午覆研于襄陽之¶
<pb:KR4c0080_SBCK_001-2b>¶
埜¶
　　　憫禱辭(有序)¶
小子出都城見邑大夫爲民之禱者屬石¶
燕不飛商羊不舞民有焦心請大夫祈龍¶
波祠以厭民望彼巫歌伶吹竹鼓栧呼空¶
者訖唱屢夕俄然微灑輕霎若神之來意¶
似憫巫之役是也作辭以弔民云¶
<pb:KR4c0080_SBCK_001-3a>¶
公邑之南兮禱龍之潭空波鄰天兮雲物¶
中&KR0509;鱗颸榖碧兮淵恠相叅風翼輕翔兮¶
帶&KR0033;煙嵐吏不政兮胥爲民&KR0094;政不繩兮¶
官爲胥酣彼民之不能口舌兮爲胥之緘¶
進不得理兮若結若鉗隂戾陽返兮民之¶
不堪燥(一作/爍)日流熖兮赫奕如惔奫泉沸¶
涌兮如湯而炎役巫女兮鼉鼓坎坎(平聲/叶韻)¶
<pb:KR4c0080_SBCK_001-3b>¶
風笛搖空兮舞袂衫衫胥不虔祈兮官資¶
咲譚胡不戮狡胥兮狥此潔嚴胡不辠己¶
之不正兮去此貪婪荷天子之優祿兮胡¶
爲而不廉又何役女巫而(一作/兮)禱此空潭¶
　　　弔屈原辭三章(并序)¶
吁三閭大夫之事司馬相如(一作/長卿)班孟堅¶
各有言蛻不載故也噫大夫之賢懷王之¶
<pb:KR4c0080_SBCK_001-4a>¶
事蛻得之涕泗下衣濡毫瀝(一作/血)辭噫大¶
夫之爲臣千萬年其誰肖宋玉淮南王劉¶
向東方朔王褒繼有悼語蛻一小儒也思¶
賢人之作悲哿(一作/苛)人之佞著吊屈原(一/無)¶
(原/字)辭三章吊公之志也&KR0040;濛湘波浮檝搖¶
歌旣(一無/旣字)而悲伸&KR0083;波辭祈公兮采之¶
　　　哀湘竹¶
<pb:KR4c0080_SBCK_001-4b>¶
悵二妃之淚竹圓紅滴滴兮臨乎煙沚竦¶
枝與脩&KR0428;兮吟哀風之不巳搖勁節而錦¶
舒兮垂高䕃(一作/陰)而自美招翔鸞之與翠¶
鳳兮緝晴霞之數里繁柯重乎舜祠兮瘦¶
影疊乎湘水諒高節之自任(一作/佳)兮匪庭¶
篠之云比鄙衆䕃之延接兮耻凡羽之棲¶
止入淸溪之浪聲兮無笙簧之相擬恨葉¶
<pb:KR4c0080_SBCK_001-5a>¶
翻波兮騷屑之風露滴煙&KR0041;兮濯纓之子¶
悵靈均之節兮依然想眞恣兮千年若此¶
　　　下淸江¶
淸江之上兮心夷猶淸江之下兮煙波浮¶
風軟&KR0040;絲兮湘波高雲昏竹暗兮鬼神愁¶
遠霞開兮鳥(文苑/作烏)帆隨碧江平兮桂檝移¶
帶隱虹兮衣凝雲披(一作/被)薜荔兮扈江蘺¶
<pb:KR4c0080_SBCK_001-5b>¶
歲華高兮水東注秋色下兮紅蘭渡瓴甋¶
合兮荆和䘮岐鳳翔兮龍媒去又曰心旣¶
潔兮道雲端水之浪兮人之(一無/之字)波瀾浪¶
可平兮人心不可平波瀾一翻兮孰測其¶
情水之深兮不曰深悵前恨兮淚沾襟¶
　　　招帝子(文苑作/招䰟)¶
招湘靈兮澄瀾之渚雲蔽烟沈兮明月之¶
<pb:KR4c0080_SBCK_001-6a>¶
浦唱宵歌兮撫雲璫擊鳴根兮薦淸醑鸞¶
去鳳飛兮雲不歸九疑疊翠兮横湘&KR0040;䬃¶
輕颺兮揚微波激楚怨兮下湘娥緝荷葢¶
兮集雲壇潔桂席兮紉芳(一作/奠椒)蘭霞爲裳¶
兮瓊爲珮舉雲旗兮持風幡若有來兮窸¶
窣&KR0251;懸珂兮&KR0226;&KR0226;張孔葢兮臨瑶臺月凝¶
袖兮雲裁冠月眇眇兮千里春悵(一作/恨)無¶
<pb:KR4c0080_SBCK_001-6b>¶
言兮蒼梧濵戢蕙帶兮握芳芬撫(一作/拂)瑶¶
琴(一作/瑟)兮淚斑筠乗桂華兮下淸湘拖無¶
(一作/金)波兮涉滄浪(一作/茫)九疑之翠兮不可¶
尋懷沙之水兮恨之深¶
　　　禺謗(文粹爲皮日休作)¶
有肪兮墨而謂之不潔有泉兮壅而謂之¶
不決有&KR0581;兮轥而謂之不芳有軸兮鍥而¶
<pb:KR4c0080_SBCK_001-7a>¶
謂之不轍聲咺唏以無音兮氣鬱悒而空¶
咽旣憗憗以憎懼兮又謾謾而不訣誣彭¶
祖以爲孺兮譎殤子以爲耋夥衆人之難¶
信兮撏夸者之不悅佞爲贅兮何去奸爲¶
&KR2334;兮莫劀讟爲轡兮莫銜謗爲玉兮何切¶
&KR0510;旣䑋而必烹兮木方&KR1759;兮必折心¶
以似車兮思綿綿而如瓞手欲動兮似拳¶
<pb:KR4c0080_SBCK_001-7b>¶
足將行兮如絏旣不辨於顔跖兮遂一貫¶
於堯桀吾哀生之不逢兮奚至死而惙惙¶
念帝座之不爣兮胡交光於卷舌旣何路¶
以自辨兮遂没齒而癆刺¶
唐劉蛻集第一卷¶
